<!-- elso tortenet
Az eddigi legnagyobb összegű magyar lottónyereményt, 5,2 milliárd forintot 2003 novemberében húzták ki. 
Két évre rá Lottón nyertem – egy lottómilliárdos igaz története címmel jelent meg egy könyv az Athenaeum Kiadó gondozásában. 
A kötet szerzője azt állította, ő nyerte meg a pénzt, könyvében pedig leírta mindazt, ami a nyeremény felvétele után történt vele és akkori feleségével. 
A vidéken élő diplomás, művezetőként dolgozó mérnökember, a könyvben Istvánként szereplő férfi és párja, Zsuzsa élete egy csapásra megváltozott: az addig egy szakadt Opel Astrával közlekedő férfi kétszázezer eurós Ferrarit vett, és a legelképesztőbb tettekre képes, hogy egy kiszemelt budai villához hasonló házat építtessen magának.
Felbérelt egy helikopterpilótát, hogy a villa fölé emelkedve fotókat készítsen az ingatlanról, csakhogy a helikopter az úszómedencés kertbe zuhant, István pedig kénytelen volt 40 millió forint készpénzt adni a tulajdonosnak, hogy az eltekintsen a feljelentéstől. 
A sztori szomorú véget ér: Istvánról időközben kiderül, hogy halálos beteg. 
Egy németországi magánklinikán hunyt el. /!-->
